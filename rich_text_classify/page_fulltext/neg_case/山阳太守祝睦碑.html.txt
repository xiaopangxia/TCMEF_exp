收藏查看我的收藏0有用+1已投票0山阳太守祝睦碑编辑锁定本词条缺少信息栏、名片图，补充相关内容使词条更完整，还能快速升级，赶紧来编辑吧！山阳太守祝睦碑是一个古碑文。君讳睦，字元德，济阴己氏人也。其先盖高辛氏之火正，以正能淳曜天地曰祝融，遂获丰阜之胙，辉裔昌远，大乃侯伯，分仕诸夏。郑有祝聃者，君其胤也。君膺恢懿瞳，在约渊澹，潜心耽学，该洞七典，探卖穷神，无物不辩。（阙二字）州郡以孝贡察，宾于王庭。除北海长史、颍川郾令，导济以礼，三载之后，而民知让，有耻且格。君惟老氏，名遂身退，色斯翻翔，纡精衡门。（阙三字）道（阙）事谘度。辟司空府北军中侯，拜大尚书尚书仆射，喉舌纳言，翼皇正枢。迁常山相山阳大守，齐和五品，崇化以宽，昭德塞违，丕训其仁，抽拔隐伏，（阙贤式礼）阙二字（攸堪，九功以著，当享繁禄，为帝干桢。年六十有八，延熹七年八月丁巳卒。临困纡纩，遗令素榇蒌以席。赙非礼，壹不得犯。存无玩饰，亡导以俭，所谓守终纯固者已。盖铭功纪勋，所以旌往示来。于是乃共登山镌石，刊勒鸿伐。其辞曰：）[1]懿我君，国之光。履忠顺，阐道常。升紫微，平机衡。统（阙二字，）典律章。抚二郡，逾召、黄。恭俭己，民用康。弦颂兴，咏遗（阙）不称馥，垂令芳。生见乐，殁不忘。名俪日，亿载扬。（《隶释》七）[1]参考资料1.中国国家数据库古文数据中心词条标签：文化