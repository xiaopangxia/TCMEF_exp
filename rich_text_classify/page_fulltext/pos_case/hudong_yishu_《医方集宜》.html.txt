编辑讨论分享新浪微博微信扫描二维码用手机浏览词条新知社QQ空间0《医方集宜》开放分类：中医中医著作请用一段简单的话描述该词条，马上添加摘要。本词条内容尚未完善，欢迎各位编辑词条，贡献自己的专业知识！目录1作者2朝代3叙4参考资料1作者2朝代3叙4参考资料《医方集宜》作者/《医方集宜》编辑丁凤朝代/《医方集宜》编辑明叙/《医方集宜》编辑予幼学活人术于师未尝不悯人之疾而以仁存心也仁以存心又识其有义存焉义者宜也夫人有疾必请医医必请方以是方治是疾则脉理有虚实疾势有标本用药有佐使取效有迟速欲藉是方而宜之方敢执乎哉古人立方如持权衡以较轻重未尝不宜执方者之自不宜耳执方欲偶一宜之譬则猎兔者不寻其穴令人围于四隅偶一人获之则曰是人能获兔也而曰兔专在是岂理也哉寻其穴者或寡矣予惧夫穴之不寻兔之不偶得也于是袭先人之遗编考古医之要旨采其方之善者而撮为一集每于所犯之疾详述其原拟议其药又不敢以虚迹诬人咸平日之所目及手医者亦犹寻穴得兔不为不艰也苟舍其方而不集有以病吾仁执其方而泛集之有以病吾义吾之心病矣敢以医天下之病身者哉仁者以天地万物为一体世之病吾不能尽医者多矣义者各适其用而与时宜之医之而不尽其宜者吾未尝敢焉后之吾族子弟及有志于斯者业是术而心以仁权以义又曷患乎医之不宜又曷患乎医之不宜嘉靖甲寅岁春月医林后学江浦竹溪子丁凤谨序生人之患瘥札疵其中道而夭枉者至亡算矣算脆于七尺而戕之百方损思者竭壅劳形者疲泛淫郁者枯涸大喜怒者破坠阴阳夫木已蠹而簸摇之斧斤之驰隙之充而促以加鞭之势甚重其可痛也轩黄歧挚之朝察药辨方其来已久素难之简代而尊之曰经所称五运六气亢害承制幻渺哉其言之而族工多不能读即读不易解也病至率委命以从或讳所未习而姑尝试焉苟以自利而已于活人何有夫其呼吸之间虚实异齐迎夺异用轻重多寡异投有宜存焉问病之阴得病之阳闻病之阳得病之阴少所闻多所得神明在心以圭撮投亡不立起者所谓宜之宜也此圣人能事而以责之族工彼其袖手而告技殚庸足怪乎赠公竹溪先生集宜一书盖世授秘方荟诸胜而传之者司理公启之帐中版之宇下既以嘉惠吾闽而祖德家学繇是益以表章赠公之言曰仁者以天地万物为一体舍方则病仁执方则病义是言也即深于儒者未之能及何论挟匕在昔太仓公以言方特闻其所授出诸公孙光阴庆顾甚秘之非精谨不传用意盖何狷狭也太仓之后辽绝无人殆其一念所造济阳之裔越在江介是孙是祖鹊起蝉联仁人之燕贻也远矣闽上故险隘比岁潦不时生民之计日盛皮骨穿露而海内外舋时时于炉间见之由斯以还君家金版玉函世世寿民未有也万历戊午初夏谷旦赐进士第中顺大夫翰林院提督四夷馆太常寺少卿前吏部文选验封清吏二司郎中治生丁启顿首拜撰先正有言药进于医方传于古方何难传进古之方而宜于病则难此集宜所繇者也夫宜宣易谈谈宜者不出于望闻问切然望则虚实眩目闻则清浊乱听问而里表疑情切而缓速杂至若斯者而执古之方按今之宜即岐黄仓扁不具论恐东垣丹溪诸君子口能说手能笔而意不能授也又何云宜且也病此方也方此宜也昔用之而宜今用之而不宜曷以故盖运气有参差风土有燥湿材品之产异其性壮怯之质殊其受非古方所能泥者乃欲于方之宜而辄以意增损之更毫厘而千里矣丁氏之先多异人驯虎还金乡闾啧啧善行至朝城令尹遇神人授以秘术遂为名公卿推重此天鉴积善之门而将寄以医世者及赠公竹溪苦心述志考古证今辑为医方一书名曰集宜要以立旨标门如病源形证脉法诸条其于望闻问切业已烛照而数计之至于治法方验劈肌分理析疑订实君臣佐使各适于和攻守正反咸中其简而核森而有要此岂区区耳目所睹记所谓圣神工巧缺一不可者殆其兼之而公获世之仁心慈理可见于此益心活物也亦生理也竹溪公视万物之凋瘵如其一体凡有疾请者无吝方无倦色不以微贱梵独置之咸当其宜而后已是以仁述周播而卫性摄生之徒咸之诊候得傍津梁而全书成焉惟是书副名山而家笥则未之哲郡侯莲侣公司理吾泉精明仁恕两具而相为用得情不喜谳决惟平益世祖父之仁天下之心而不忍枉一人戾一物有伤天地之元气更念吾闽医理绝少乃出集宜之书而命之梓余捧而诵焉窃谓医非儒不传非世不传侯之祖孙弟昆以明经起家而济世于仁寿为德明砭石乃令广传是书而先于吾闽闽之八郡无夭札疾之忧阴阳之化清和顺理皆侯家之世泽福利生导而安疗之矣KT山中宰相有百一灵药极世后竟举孙真人自撰千金方勒之鉴山之人传其数百岁神茂不衰而真人有云良医道以药石以针剂圣人和以主德辅以人事故形体有可愈之疾天地有可消之灾读集宜者而得此意知有契于西来之宗所谓大医王功德全活一切众生奚啻金莲宝筏已也因僭为之序万历戊午孟夏吉旦赐进士出身奉训大夫吏部文选清吏司员外郎前兵部武选司主事治生蔡应麟顿首拜撰扁鹊遇长桑君授以禁方其方秘密不传而华佗之灵怪乃有青囊遗方焚燎不尽者每只字活人如神许胤宗精医人问何不着书曰医者意也脉之深趣不可言传而葛洪为勾漏令有仙术抄金匮方百卷肘后要急方四卷夫使天下圣方尽神秘不可测则神仙遗迹当不复留置人间而后人欲窥橘井杏林之藩者安所得尽饮上池游长桑妄言之秘且彼所探怀中方授扁者竟何物也繇斯以谭奚必扁之玄而佗之迹许之妙而葛之粗乎吾郡司宪丁侯其王父赠君奉训竹溪公以歧黄显金陵间溯其源则远祖仲宝公活人于龙兴之初多神异至以耆德署京兆邑篆德刚公文能驱虎医以异术而朝城尹远公读书龙洞山遇异人授秘方盖累世皆擅救人术其奇方秘简上契青囊金匮之奥者箧中盖已满矣奉训公深思放失搜括数世遗旨而表章之家学古方并身所自证验汇集成编命曰医方集宜推本病源随证发剂第令探囊觅之医方疗治即可奇中快矣哉其非执方而胶柱也古称不为宰相则为名医杏林功行与医国等夫操危命于肘掌而回起苏苏之立出之颠此岂鲜德耶奉训公以其奇颖不发于儒而发尽于医功行圆满其仲公已成进士高第而再发于侯侯于丹笔之下起死回生啜以至仁之汤饮以不凋之敝宣肺石之底滞荡圜土之和风每治庐陵之书不用司空城旦一洗出羽钻毛之陋顾桁杨闪闪焉有子舆对阳肤之意奉训公医人而侯转其道以医国而奉训公于贫病者赈给之慰藉之复招徕之其道高于方侯于邦宪审克之简孚之尚不忍置之法其仁又高于察寿人一脉衍武先世可以澄侯仁孝敬承之微异时者侯入为侍从推其妙理以破国家之症结浓万姓之参苓宁直空圄敬狱起一郡之凋瘵而已此尤无方之宜卢扁所不能调者也因并及之而为之序赐进士第政大夫云南按察司佥事前湖广按察司副使湖广道监察御史通家治生龚云致顿首拜撰范文正有云不能作相济天下亦须作医济四方夫相天下者调剂疏涤轻重在权止患无济天下之心耳若夫医则难矣投之饵施之砭起彼羸厝之康强西东北南势何能遍故莫如以方粤自歧黄以后医谱流传代有撰述乃其方亦有验以不验岂其方不可用哉未稔其宜而遽下七圭譬焉服君之子读父书鲜不费人矣语曰学书纸费学医人费人可使费哉呜呼此竹溪公集宜所繇作也意主于宜而源而证而脉而法而方靡所不宜则无不可以验故其言曰寻穴得兔夫得兔于穴而后能忘蹄蹄信未易忘也吾泉旧俗医药最少亦有医无善方方无善本或偶得之秘不以示人甚且有易晓之方必饰为符咒以张其说彼其人攻医之市市井无恒尤妨医业竹溪公以相天下之术用之医采古酌今汇成一家言贻之永久信乎其为仁人也公令孙莲侣老公祖成名进士理吾泉仁心为质刑期无刑下车甫及期月而痼瘵用苏颂声远播盖广公之精微于兹土而且以济四方之心济天下寿国寿民祖泽弥光兹梓公书于木济及无涯而吾泉得睹良方全活应百倍于昔何其幸哉闻丁之先盖着仙洪武间有以耆德神异推重乡评至署邑篆而吾祖旌义公森亦署本邑篆于正统初为政于乡好行其德载郡邑乘中与公政尔相类今吾宗子姓享祖之余庶几番衍而丁则世培之发祥未可量矣因并及之万历戊午夏四月清溪居士李懋桧顿首拜序郡侯莲侣丁公司李吾泉也职在治法家言而其意一以道德为主每对爰书务在矜其无知肆赦而生全之即求其生不得辄废牍垂涕终夜为之不寐细至飞潜蠕动之属亦视若一体见有挟弹者必笞见有市生鱼鳖者必鬻而放之戒杀之令靡日不KTKT斋于心并斋于口惟恐有累于民泉民嬉嬉共跻仁寿之域矣而会其初下车疫大作侯悯泉之无良医也出其祖医方集宜梓行于世若曰病者得药吾为之体轻耳不佞KT受而率恭因欲丁之先更数世活人阴功而始浓发于侯侯之刻是集人若不敢以为得天之浓而归之积功累行之先世者噫嘻美矣是书有病源有形证有脉法有治方详哉其言之说书曰郭玉有言医之为言意也毫芒之际可得而解小可得而言乃悬有定之方以待无定之症乌乎其能宜也是不然太史公为扁鹊仓公立传如越人之论赵简子虢太子臣意之具对汉文斯已奇矣然长桑君之授扁鹊曰我有禁方能见五脏特以诊脉为名耳而仓公之师阳庆称之者曰其方甚奇非世之所闻也然则古人之想传者方而已自宋以来医所尸祝者仲景外感东垣内伤河间表热丹溪阴虚四大家者固亦医之具体顾其流传至今亦惟人各数方若夫斟之酌之使病宜之要在神而明之耳丁自仲宝公耆德硕望乡评推重德刚公为文驯虎上符于孙真人之降龙伯远公遇异人传秘方又与扁鹊受神人书同一奇踪逮至竹溪公少有颖异名读书过目不忘下笔辄千言不休郁郁无所就而以其奇书泄之医公之医大都从伯远公来而能以意出入之所至种种奇中不可殚述为人决生死刻日无少所用方药从及诸医吐舌旁视公率用以肉将骨者又择其方之良可以中病而无害者辑成一书以遗后人方之诸子其殆新安之集大成欤千载而下按形证以寻病源察脉候以酌治方虽家岐黄而人华扁可也又奚事于隔垣之见刳腹破臂之诡哉虽然更有进于是者方今之世病在痞隔病在虚怯病在耳目之官湮郁轮圜譬之臃肿之夫庞然魁大而精神内竭络结纵弛非得夫药王未易措手丁氏世以医者所全活几千万人积善余庆诞生我侯侯取高第佐巨郡而冰柏凛凛身不御纨绮口不尝片脔此大受器也异时进列侍从之司调阴阳疏滞宣郁行以乃祖之仁仁天下矣则岂惟区区一郡肺石无冤鱼鸟咸若而已哉不佞KT伏块处未获伏谒我侯顾羸之夫日惟搜罗方书因推我侯嘉惠泉人之意而为之序万历戊午孟夏吉赐进士中宪大夫广东按察司副使前知抚州南昌二郡事治生苏宇KT顿首拜撰昔人有言治目如治民治齿如治兵一技之能其通于理道类如此况乎翕元气保太和权衡生心而造化在手者乎扁之视佗之涤希世不可复得而世之论者辄曰吾有奇术于此乃或施而不效且益之疾是犹矜燃犀之智而与民相拂逞挚鸷之龈而与俗相者也夫医有脉矣一腕之下不胜异意焉有法矣一候之间不胜异视焉有方矣一剂之投不胜异尚焉运机于呼吸之顷转关于毫末之际其不可以人戏也犹之治国治天下者之不可以人戏也故得其气者可以祛晦明风雨之疾而臻其妙者至于六气和五味着五色澄五声两仪奠焉万化成焉寅丈莲侣先生司李泉南骨月两瘵者苏瘠者赵湫底郁塞者咸得所欲寿国参苓救时针砭种种其见先生自言余先世代有阴德至余祖竹溪翁精歧黄之术贫病者与之药所活甚众今其书其在曷广其传胄曰善昔子瞻居杭日施圣散予杭之民病得此药全活者不可胜数是书按病求方按方求药虽素不知医者随试辄效而闽南尚鬼信巫不惜倾身家以殉之者庶可藉是以少息左之右之无不宜之以之治身以之治国以之治天下亦若是而已矣又奚直一圣散子之有造于杭哉岁在戊午三月既望通家晚生胡公胄顿首拜撰兹医方集宜老师先王父竹溪公所搜订以寄仁术之传者也吾乡荐绅先生叙之详矣璜何能赘窃三复而绎之夫医者有生心者也而作之有恒则又有常心者也有生心则能活能随时变化以急人之疾已人之痛而人藉之以起死回生功显于所易见有常心则不忍其术之不广道之无传俾世世人皆得藉之以起死回生功阴用于所不知者何人故医不可无方方不可无宜吾夫子论病于尧舜求其所以已此病者曰立达曰取譬而必曰仁之方夫医之道犹治理也则所为方可知已师先世种德所传多神异事其授异人秘方则自祖伯朝城令遇之龙洞山中故屡世擅活人之术竹溪公明于其理始以生心着其常心汇为书表章之以广其传而方之行始远盖至师理吾郡折狱多平反活人益滋多矣师以医之道悟治以政之道摹医其用宽也如姚僧之治梁武其用峻也如更梁武而治梁元其钩隐于察眉也如冯延之砭廷貂而其辨冤于覆盆也如秦越人之洞隔垣署郡郡理署晋晋理署惠同惠同理其提福生民真随俗为宜而无不效而乃不忘先王之秘方镌以济部中毋亦曰吾祖先无一州一邑之命而存心爱人存活不可胜数矧吾孙繁朝家之组受事一方动关民命其何敢真民不以轸念而令其凋瘵无所调剂不如祖先之以生心拯人多也则师之用意微矣是集也朝城令得之山中异人不以泄而竹溪公始泄之于书为医方以生人竹溪公得之朝城令用之医而师始转用之理官为治方以生生人其用愈大其治愈远则其方亦愈神即璜小子受师炉治幸得托于立达之中不自暗堕倘可载师之余方而敢譬行之何在非竹溪公之流泽远也夫殷中军不尝以解经脉着乎所给事至叩头流血然后为一诊其母试之一验而即楚其经何衷之狭也有苍生之望竟使壶山蒙其耻声盖不待咄咄书空之日而觇其无济世之器矣吾又因是刻以见师之大云此尧舜犹病之仁而吾夫子所谓仁之方也万历己未进士观刑部政门生杨锡璜顿首拜撰医之道本草于神农素问于黄帝未始有方也而方之所从出也二圣人岂不能为方以开天下万世之先而恐后之人按方而执之不知有神明变化之用则必有不适于宜而其误至于杀人者矣圣人为宜不为方故曰神而化之使民宜之此圣人无方之神也方之说盖起于长桑君之授越人曰我有禁方使毋泄而后尽与之然方而曰禁取禁而秘之岂惟不令人公且有不使人知者矣虽善于宜而未必尽为天下用此越人得之所以能随俗为变医闻天下而不免于自祸其身则亦以其方集而不泄之求其后太仓公授禁方于元里决生死悦疑药论甚精而病家多怨之亦坐此耳善哉汉文帝之能用方也诏太仓长而问之以技所长所能治病及所受学何师何岁县里人何病与医药已其病之方具悉而对帝亦HTHT闻矣然意所对者不过切脉诊色药病所宜与所授书之善为方耳非有关于天下国家之利病且其所授书之人至不欲令子孙知学我方若是乎慎而不轻隘而不廓而汉文帝悉以公之天下后世而尽除千古之肉刑发三王所未有之剂以回造化之脉遂使天下人无残肤缺体英布不黥孙子无刖人无病而嘻不药而愈熙熙各登春台行华胥此其于上池元里禁方书所称奇称妙其宜何若而论者且以为帝闻太仓长药论悲其意而除之故千古善用医方者莫如汉文帝嗟乎医方之宜亦难言矣苟得其宜小用之可以无病于身大用之可不病于天下精用之可以起一时人之疾化用之可以养千万世人之和无方者圣人神人之宜也有方者贤人智人之宜也贤智人隔垣见一方人圣神人无垣见万方人顾所宜何如耳圣神人不可得而以望于贤智人之不拘方此丁竹溪先生医方集宜之所为作也闻丁之先所传多异事朝城令公读书龙洞山中始遇异人授秘方其事迹与长桑元里相似朝城公得而行之于令大抵皆活人之政而不专以已病闻其书之方久亦散轶不尽传竹翁先生儒者也乃使搜简而表章之参以古方益以已所证验集而成书曰医方集宜竹翁岂欲以一定之方必天下哉有味哉其言曰仁者以天地万物为一体而义存焉义者宜也舍方则病仁执方则病义吾集此以待知方之宜而已竹翁之意远矣非专为宜医者待也盖将以待夫后之人有能好方书而精者无结于方之中可以寿身又有妙方书而化者无穷施于方之外可以寿天下故竹翁之后人最善用集方之宜者莫如郡司理公司理公之所职者刑也而所期者刑无刑也按狱必以律无轻失出入此有方也狱无小大必以情情而矜之时而舍之此无方也有方则民不犯法无病仁不有方则法无冤民无病义竹翁有集方能大用化用而不为小用者司理也郡少医病则召巫而祝往岁疫盛行民病多死司理伤之乃刻是集行之部中以济病民于是全活者众此又以有方妙无方而教民精用者也赤张满稽言有虞氏之药疡也病而求医孝子操药以诊慈父其色焦然司理之刻斯集夫亦有焦然者矣所谓为民求医者也夫然后司理之善用方可知也用方书活民而民活竹翁之道行不用方书活民而民无不活竹翁之道益竹易曰神无方又曰德方以智无方则神有方则智竹翁之集方与司理之善用方仁义忘矣而进于智虽道济天下可也何乃其禁方哉万历岁在庚申秋七月晋江宇下儒林间人李光缙顿首拜撰吾家上世以来率精于医洪武间吾祖仲宝翁以耆德推重乡评承京兆委署本邑事最久其神异尤多成化间吾祖德刚江之浒芦苇丛薄间多虎暴德刚翁为文祭之虎渡江去地遂无虎患又尝还人遗金至今祭虎还金事里中人犹津津然能道之其它行具见庐陵孙公鼎传中暨吾祖伯远读书龙洞山中遇异人授秘方后令朝城九载致政其交游迓游燕京当时在朝诸老如刘公大夏屠公镛侣公钟曾公鉴顾公佐潘公祯俱重翁之品欢然与相酬唱篇什甚众盖屡世皆擅活人妙术其遗方秘简历更以来亦颇散逸建吾王大父竹溪翁精心慧识始搜括蠹余而表章之参以古方益以己所证验裒集成书凡有十卷其书首病源次形证次脉法而治法治方治验又次之一开卷而病者之情形与用药之会了然指掌尝曰医者意意者宜也因名之以集宜顾散帙旧藏笥中余惧其久而寝以散失使前人一片活人心地湮没不传不忍也又闽地绝少医药以祷赛代针砭以巫觇当医王一有寒暑霜露之虞束手无策况其大者乎于是谋寿诸梓以广其传惟吾王大父仁心为质其天性孝友忠诚不欺诸不具论论其细者于凡贫难人之乞医药浓资给之婉慰藉之未已也又谆复期以来告必无自沮殷殷然应之无倦色于戏此其心何心哉慎斯术也以德则必不遗微细则必哀此梵独旨哉王大父良相良医之论真知言也吾故因叙是书而并及其制行大略以见吾王大父苦心济人之意非KT区区剿古人绪论以衍歧黄一脉已也万历岁在戊午春王正月元旦孙明登顿首撰于温陵之勺海楼参考资料/《医方集宜》编辑http://www.mst1739.com/yidao/yuedu_one.php?id=71&name=%D2%BD%B7%BD%BC%AF%D2%CB相关文献万方数据期刊论文龙胆泻肝汤在现代妇科学的应用-
										内蒙古中医药
										-201029(
										7
										)附图上传图片添加视频|添加图册相关影像开放分类展开收起我来补充中医中医著作开放分类[删除][删除]同义词展开收起同义词互动百科的词条（含所附图片）系由网友上传，如果涉嫌侵权，请与客服联系，我们将按照法律之相关规定及时进行处理。未经许可，禁止商业网站等复制、抓取本站内容；合理使用者，请注明来源于www.baike.com。登录后使用互动百科的服务，将会得到个性化的提示和帮助，还有机会和专业认证智愿者沟通。互动百科用户登录注册